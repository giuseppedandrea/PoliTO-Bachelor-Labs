Laurea in Ingegneria Informatica
Corso di Sistemi Operativi
Esercizi proposti per il laboratorio
 
Esercitazione di laboratorio numero 02
--------------------------------------

Esercizio 01
Visualizzazione ricorsiva di un direttorio
------------------------------------------

Si scriva un programma in linguaggio C in grado di:
- ricevere sulla riga di comando il path (assoluto o relativo)
  di un albero di direttori
- visualizzare *ricorsivamente" il contenuto di tale albero (i.e.,
  tutti i file, i sotto-direttori, i file nei sotto-direttori,
  etc.).

Si compili in programma mediante gcc e ne si verifichi il
funzionamento confrontandone i risultati con il comando di
shell
"ls -R"

Suggerimenti
------------

- Scrivere una procedura ricorsiva che generalizzi la
  visualizzazione non ricorsiva di un direttorio analizzata
  a lezione
- Fare attenzione alla gestione dei path dei direttori/file
- Gestire esplicitamente i direttori
  "." e ".."
  per evitare ricorsioni infinite.



Esercizio 02
Compilazione e makefile
-----------------------

- Compilare il programma dell'esercizio precedente mediante
  un Makefile contenente solo il target di compilazione.

- Modificare il Makefile precedente aggiungendo il target
  install, in grado di
  a - creare un direttorio fratello a quello di lavoro e di
      nome bin
  b - spostare l'eseguibile creato in tale direttorio

- Modificare il Makefile precedente aggiungendo il target clean,
  che rimuove il file oggetto nel direttorio corrente

- Modificare il Makefile precedente aggiungendo il target
  distclean che richiama il target clean e cancella il
  direttorio bin fratello di quello corrente e tutto il suo
  contenuto

- Si modifichi il Makefile precedente utilizzando delle variabili
  per specificare il compilatore, le opzioni di compilazione
  e eventualmente il nome del file.



Esercizio 03
Copia ricorsiva di un direttorio
--------------------------------

Si scriva un programma in linguaggio C in grado di:
- ricevere sulla riga di comando due path (assoluti o
  relativi)
- copiare *ricorsivamente* il contenuto del direttorio
  individuato dal primo path in un direttorio identico
  con radice uguale al secondo path.

Suggerimenti
------------

Si modifichi la procedura ricorsiva di visita di un albero
di direttori creata all'esercizio numero 1.
Durante la visita del direttorio sorgente creare una copia
identica di ciascuna "entry"
- ri-creandone i direttori (mediante system call mkdir) nel
  direttorio destinazione
- ri-copiando i file (mediante system call open, read,
  write e close).
Come in precedenza si presti attenzione alla gestione dei path
(relativi o assoluti) all'interno del direttorio sorgente e
del direttorio destinazione.